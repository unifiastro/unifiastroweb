{
    "title": "Rivisitazione della correlazione tra luminosit\u00e0 in banda X e luminosit\u00e0 della riga [O III] nei nuclei galattici attivi",
    "topic": "Galaxies and AGNs",
    "thesis_type": "bachelor",
    "duration": "1",
    "supervisor": "Emanuele Nardini",
    "collaborators": "",
    "references": "- \u201c[O III] \u03bb5007 and X-ray properties of a complete sample of hard X-ray selected AGNs in the local Universe\u201d, Ueda et al. (2015), The Astrophysical Journal, 815, 1 (https:\/\/iopscience.iop.org\/article\/10.1088\/0004-637X\/815\/1\/1)\n- \u201cThe Relationship of Hard X-Ray and Optical Line Emission in Low-Redshift Active Galactic Nuclei\u201d, Heckman et al. (2005), The Astrophysical Journal, 634, 161 (https:\/\/iopscience.iop.org\/article\/10.1086\/491665)",
    "requirements": "I concetti alla base del lavoro sono stati descritti nei corsi obbligatori di \u201cAstronomia\u201d e \u201cIntroduzione all\u2019astrofisica\u201d. Aver seguito il corso facoltativo di \u201cIntroduzione alle osservazioni astrofisiche\u201d \u00e8 indicato ma non strettamente necessario. I dati alla base dell\u2019analisi fanno parte di cataloghi pubblici quindi non \u00e8 richiesta alcuna conoscenza di riduzione dati. Tutti i parametri che saranno oggetto di studio sono stati gi\u00e0 determinati e pubblicati nel catalogo dei quasar della SDSS e in quello relativo alla missione ESA XMM-Newton. Una minima conoscenza del linguaggio Python \u00e8 indicata ma non strettamente necessaria, dato che gli script per l\u2019analisi del campione sono estremamente semplici e degli esempi di funzioni necessarie per il progetto verranno forniti allo studente o alla studentessa. Non \u00e8 richiesta una lettura dettagliata degli articoli di riferimento, che sono forniti allo scopo di dare l\u2019idea generale del problema fisico da affrontare.",
    "description": "Nell\u2019ambito del modello unificato dei nuclei galattici attivi (AGN), la riga di emissione prodotta dall\u2019ossigeno terzo ([O III] \u03bb5007) nella cosiddetta Narrow-Line Region \u00e8 considerata un indicatore secondario della luminosit\u00e0 intrinseca del nucleo qualora questo sia fortemente oscurato. Si propone di studiare la nota correlazione tra luminosit\u00e0 di riga e luminosit\u00e0 in banda di raggi X duri (2-10 keV) combinando il catalogo di AGN osservati dal satellite XMM-Newton con gli spettri ottici ottenuti nel corso della Sloan Digital Sky Survey (SDSS). Utilizzando un campione di almeno un ordine di grandezza pi\u00f9 ampio rispetto a quelli presenti in letteratura, questo lavoro di tesi ha l\u2019obiettivo di determinare le caratteristiche della correlazione (pendenza, dispersione) su oggetti minimamente assorbiti, considerando per la prima volta anche la componente larga della riga di emissione. La calibrazione della relazione X\/[O III] consentir\u00e0 di analizzarne l\u2019origine fisica e l\u2019applicabilit\u00e0 alle varie sottoclassi di AGN.\n\nLa tesi ha durata di circa 1 mese cos\u00ec suddiviso: 1 settimana per prendere confidenza con il tema del progetto e per la preparazione degli script Python che verranno poi utilizzati per l\u2019analisi; 2 settimane per l\u2019analisi dei dati e la preparazione dei grafici; 1 settimana per la scrittura dell\u2019elaborato.",
    "contacts": "emanuele.nardini@inaf.it",
    "image": ""
}