{
    "title": "La broad line region del nucleo galattico attivo Mrk 509",
    "topic": "Galaxies and AGNs",
    "thesis_type": "bachelor",
    "duration": "1",
    "supervisor": "Beta Lusso, Elena Bertola",
    "collaborators": "",
    "references": "",
    "requirements": "I concetti alla base del lavoro sono stati descritti nei corsi obbligatori di Astronomia e Introduzione all\u2019astrofisica. Aver seguito il corso facoltativo di Introduzione alle osservazioni astrofisiche \u00e8 indicato ma non strettamente necessario. I dati alla base dell\u2019analisi sono stati ridotti e quindi non \u00e8 richiesta alcuna conoscenza di riduzione dati. Una minima conoscenza del linguaggio Python \u00e8 indicata ma non strettamente necessaria, dato che gli script per l\u2019analisi del campione sono estremamente semplici e degli esempi di funzioni necessarie per il progetto verranno forniti allo studente o alla studentessa. Inoltre, non \u00e8 richiesta alcuna conoscenza di analisi dati in banda X, i cui risultati verranno forniti al\/alla candidato\/a come ottenuti da analisi precedente. ",
    "description": "I nuclei galattici attivi (AGN) tracciano l\u2019accrescimento di materia dei buchi neri supermassicci che risiedono al centro delle galassie. Attraverso l\u2019emissione di radiazione elettromagnetica e la sua interazione con il gas circostante il buco nero, gli spettri degli AGN ci permettono di studiare il processo di accrescimento e la sua struttura anche in regioni che non possiamo risolvere spazialmente. Queste comprendono il disco di accrescimento (che emette in UV\/ottico), la corona di elettroni caldi (che emette nei raggi X) e la broad line region (BLR). Quest\u2019ultima ha un\u2019estensione che varia da qualche giorno luce a qualche anno luce, \u00e8 composta di gas ionizzato ed emette in UV\/ottico, producendo righe di emissione \u201clarghe\u201d, con larghezze a met\u00e0 altezza di qualche migliaio di km\/s. \n\nMrk 509 \u00e8 una galassia Seyfert 1 locale, molto brillante e molto studiata in tutte le bande dello spettro elettromagnetico. Nello specifico, \u00e8 il soggetto di un recentissimo programma di osservazione con Xrism, un nuovo osservatorio a raggi X che permette di acquisire spettri ad altissima risoluzione spettrale. Queste osservazioni con Xrism sono state coordinate con quelle di telescopi ottici a terra per poter condurre uno studio multi-frequenza del sistema di accrescimento sul buco nero di Mrk 509. Xrism\/RESOLVE ha permesso di caratterizzare l\u2019emissione del complesso del ferro, confermando la complicata struttura delle regioni centrali: oltre alla tipica emissione della corona di elettroni caldi, lo spettro di Xrism mostra emissione X-ray che \u00e8 consistente con l\u2019essere prodotta nelle regioni di confine tra BLR e disco di accrescimento, pi\u00f9 una seconda componente che invece \u00e8 prodotta in zone pi\u00f9 esterne. \n\nProgetto: Dato il modello dell\u2019emissione a raggi X del complesso del ferro fornito al\/alla candidato\/a, il\/la candidato\/a dovr\u00e0 costruire il modello dello spettro ottico di Mrk 509, come osservato con gli strumenti DOLORES del Telescopio Nazionale Galileo e\/o EFOSC2 del New Technology Telescope. Verr\u00e0 utilizzato un codice python (e.g., pyQSOfit; https:\/\/github.com\/legolason\/PyQSOFit\/tree\/master) per l\u2019analisi spettrale dei dati ottici. I risultati verranno poi paragonati a quelli dell\u2019analisi spettrale X (forniti al\/alla candidato\/a da analisi precedente) per completare la caratterizzazione delle regioni centrali del sistema di accrescimento. ",
    "contacts": "elisabeta.lusso@unifi.it, elena.bertola@inaf.it",
    "image": ""
}