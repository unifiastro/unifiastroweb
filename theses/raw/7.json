{
    "title": "Analisi della correlazione tra emissione nei raggi X e nell\u2019ultravioletto dei nuclei galattici attivi tramite flussi di banda",
    "topic": "Galaxies and AGNs",
    "thesis_type": "bachelor",
    "duration": "1",
    "supervisor": "Emanuele Nardini",
    "collaborators": "",
    "references": "- \u201cQuasars as standard candles IV. Analysis of the X-ray and UV indicators of the disc-corona relation\u201d, Signorini et al. (2023), Astronomy &amp; Astrophysics, 676, A143 (https:\/\/www.aanda.org\/articles\/aa\/full_html\/2023\/08\/aa46104-23\/aa46104-23.html)\n- \u201cThe Tight Relation between X-Ray and Ultraviolet Luminosity of Quasars\u201d, Lusso &amp; Risaliti (2016), The Astrophysical Journal, 819, 154 (https:\/\/iopscience.iop.org\/article\/10.3847\/0004-637X\/819\/2\/154)",
    "requirements": "I concetti alla base del lavoro sono stati descritti nei corsi obbligatori di \u201cAstronomia\u201d e \u201cIntroduzione all\u2019astrofisica\u201d. Aver seguito il corso facoltativo di \u201cIntroduzione alle osservazioni astrofisiche\u201d \u00e8 indicato ma non strettamente necessario. Tutti i parametri che saranno oggetto di studio sono stati gi\u00e0 determinati e pubblicati nel catalogo dei quasar della Sloan Digital Sky Survey e in quello relativo alla missione ESA XMM-Newton. Una minima conoscenza del linguaggio Python \u00e8 indicata ma non strettamente necessaria, dato che gli script per l\u2019analisi del campione sono estremamente semplici e degli esempi delle funzioni necessarie per il progetto verranno forniti allo studente o alla studentessa. Non \u00e8 richiesta una lettura dettagliata degli articoli di riferimento che sono forniti allo scopo di dare l\u2019idea generale del problema fisico da affrontare.",
    "description": "La radiazione emessa dai nuclei galattici attivi (AGN) nei raggi X e nell\u2019ultravioletto segue una correlazione non lineare molto stretta, che emerge prendendo in considerazione le luminosit\u00e0 monocromatiche misurate a 2 keV e a 2500 \u00c5 come indicatori, rispettivamente, dell'emissione della corona e del disco di accrescimento. In questo lavoro di tesi si propone di utilizzare per la prima volta luminosit\u00e0 di banda invece che monocromatiche, allo scopo di rimuovere la dipendenza delle misure dalla forma spettrale locale e, possibilmente, ridurre la dispersione osservata della correlazione. La stima della dispersione intrinseca della relazione X\/UV ha importanti implicazioni sia per quanto riguarda la fisica dell\u2019accrescimento sui buchi neri supermassicci, sia per le possibili applicazioni in ambito cosmologico.\n\nLa tesi ha durata di circa 1 mese cos\u00ec suddiviso: 1 settimana per prendere confidenza con il tema del progetto e per la preparazione degli script Python che verranno poi utilizzati per l\u2019analisi; 2 settimane per l\u2019analisi dei dati e la preparazione dei grafici; 1 settimana per la scrittura dell\u2019elaborato.",
    "contacts": "emanuele.nardini@inaf.it",
    "image": ""
}