{
    "id": "8",
    "title": "Analisi statistica dell\u2019emissione nei raggi X di quasar con righe larghe di assorbimento in ultravioletto",
    "topic": "Galaxies and AGNs",
    "thesis_type": "bachelor",
    "duration": "1",
    "supervisor": "Emanuele Nardini (referente UNIFI: Beta Lusso)",
    "collaborators": "",
    "description": "<p>Negli spettri ultravioletti di una significativa frazione di quasar sono presenti righe larghe di assorbimento (BAL, dall&rsquo;inglese Broad Absorption Line), prodotte da gas con ionizzazione medio-alta e caratterizzate da un sostanziale spostamento verso il blu. Questo implica la propagazione di venti di alta velocit&agrave; (alcune migliaia di km\/s) dalle regioni nucleari di questi oggetti, capaci di influenzare l&rsquo;evoluzione dell&rsquo;intero sistema. I risultati finora ottenuti riguardo alle propriet&agrave; dell&rsquo;emissione in banda X dei quasar che ospitano BAL sono contrastanti. Secondo alcuni lavori la presenza di BAL si accompagna con un&rsquo;emissione X molto pi&ugrave; debole del normale, mentre altri studi non trovano differenze statisticamente significative rispetto all&rsquo;intera popolazione dei quasar.<\/p>\r\n<p>Questo lavoro di tesi ha l&rsquo;obiettivo di verificare la possibile correlazione tra la debolezza nei raggi X e le propriet&agrave; delle righe larghe di assorbimento (intensit&agrave;, velocit&agrave;). I risultati daranno importanti indicazioni sul meccanismo di lancio e sostentamento dei venti su scala galattica nei quasar.<\/p>\r\n<p>La durata della tesi &egrave; circa 1 mese cos&igrave; suddiviso: 1 settimana per prendere confidenza con il tema del progetto e per la preparazione degli script Python che verranno poi utilizzati per l&rsquo;analisi; 2 settimane per l&rsquo;analisi dei dati e la preparazione dei grafici; 1 settimana per la scrittura dell&rsquo;elaborato.&nbsp;<\/p>",
    "references": "- \u201cX-ray selected broad absorption line quasars in SDSS-V: BALs and non-BALs span the same range of X-ray properties\u201d, Hiremath et al. (2025), Monthly Notices of the Royal Astronomical Society, 542, 2105 (https:\/\/ui.adsabs.harvard.edu\/link_gateway\/2025MNRAS.542.2105H\/PUB_HTML)\r\n- \u201cThe Correlation Between X-ray and UV Properties of BAL QSOs\u201d, Fan et al. (2009), The Astrophysical Journal, 690, 1006 (https:\/\/iopscience.iop.org\/article\/10.1088\/0004-637X\/690\/1\/1006)",
    "requirements": "I concetti alla base del lavoro sono stati descritti nei corsi obbligatori di \u201cAstronomia\u201d e \u201cIntroduzione all\u2019astrofisica\u201d. Aver seguito il corso facoltativo di \u201cIntroduzione alle osservazioni astrofisiche\u201d \u00e8 indicato ma non strettamente necessario. I dati alla base dell\u2019analisi fanno parte di cataloghi pubblici quindi non \u00e8 richiesta alcuna conoscenza di riduzione dati. Tutti i parametri che saranno oggetto di studio sono stati gi\u00e0 determinati e pubblicati nel catalogo dei quasar della Sloan Digital Sky Survey e in quello relativo alla missione ESA XMM-Newton. Una minima conoscenza del linguaggio Python \u00e8 indicata ma non strettamente necessaria, dato che gli script per l\u2019analisi del campione sono estremamente semplici e degli esempi di funzioni necessarie per il progetto verranno forniti allo studente o alla studentessa. Non \u00e8 richiesta una lettura dettagliata degli articoli di riferimento che sono forniti allo scopo di dare l\u2019idea generale del problema fisico da affrontare.",
    "contacts": "emanuele.nardini@inaf.it",
    "image": ""
}