<!DOCTYPE html>
<html lang='en'>
<head>
    <meta charset='UTF-8'>
    <title>La broad line region del nucleo galattico attivo Mrk 509</title>
    <style>
        body { background-color: #f5f5f5; background-image: url('../images/background.jpg'); background-size: cover; background-attachment: fixed; padding: 2rem; font-family: 'Segoe UI', sans-serif; color: #333; }
        .container { max-width: 800px; margin: 0 auto; background: #ffffff; padding: 2rem; border-radius: 10px; box-shadow: 0 4px 15px rgba(0,0,0,0.2); }
        .back-link { display: inline-block; margin-bottom: 1rem; color: #4a90e2; text-decoration: none; }
        .meta { color: #666; margin-bottom: 2rem; line-height: 1.8; background: #f9f9f9; padding: 15px; border-radius: 5px; }
        .section { margin-top: 2rem; }
        h2 { border-bottom: 1px solid #eee; padding-bottom: 10px; margin-bottom: 15px; color: #333; }
        
        /* RESTORED SPACING */
        .justified-text { text-align: justify; } 
        .justified-text p { margin-top: 0; margin-bottom: 10px; }
        
        .proposal-topic { display:none; } 
    </style>
</head>
<body>
    <div class='container'>
        <a href='../index.html' class='back-link'>&larr; Back to List</a>
        <h1>La broad line region del nucleo galattico attivo Mrk 509</h1>
        <div class='proposal-topic'>Galaxies and AGNs</div> 
        
        <div class='meta'>
            <strong>Topic:</strong> Galaxies and AGNs<br>
            <strong>Type:</strong> Bachelor Thesis<br>
            <strong>Duration (months):</strong> 1<br>
            <strong>Supervisor(s):</strong> Beta Lusso, Elena Bertola<br>
            
        </div>

        <div class='section'>
            <h2>Contact Information</h2>
            <div>elisabeta.lusso@unifi.it, elena.bertola@inaf.it</div>
        </div>

        <div class='section'>
            <h2>Description</h2>
            <div class="justified-text"><p>I nuclei galattici attivi (AGN) tracciano l&rsquo;accrescimento di materia dei buchi neri supermassicci che risiedono al centro delle galassie. Attraverso l&rsquo;emissione di radiazione elettromagnetica e la sua interazione con il gas circostante il buco nero, gli spettri degli AGN ci permettono di studiare il processo di accrescimento e la sua struttura anche in regioni che non possiamo risolvere spazialmente. Queste comprendono il disco di accrescimento (che emette in UV/ottico), la corona di elettroni caldi (che emette nei raggi X) e la broad line region (BLR). Quest&rsquo;ultima ha un&rsquo;estensione che varia da qualche giorno luce a qualche anno luce, &egrave; composta di gas ionizzato ed emette in UV/ottico, producendo righe di emissione &ldquo;larghe&rdquo;, con larghezze a met&agrave; altezza di qualche migliaio di km/s.<br><br><strong>Mrk 509</strong> &egrave; una galassia Seyfert 1 locale, molto brillante e molto studiata in tutte le bande dello spettro elettromagnetico. Nello specifico, &egrave; il soggetto di un recentissimo programma di osservazione con Xrism, un nuovo osservatorio a raggi X che permette di acquisire spettri ad altissima risoluzione spettrale. Queste osservazioni con Xrism sono state coordinate con quelle di telescopi ottici a terra per poter condurre uno studio multi-frequenza del sistema di accrescimento sul buco nero di Mrk 509. Xrism/RESOLVE ha permesso di caratterizzare l&rsquo;emissione del complesso del ferro, confermando la complicata struttura delle regioni centrali: oltre alla tipica emissione della corona di elettroni caldi, lo spettro di Xrism mostra emissione X-ray che &egrave; consistente con l&rsquo;essere prodotta nelle regioni di confine tra BLR e disco di accrescimento, pi&ugrave; una seconda componente che invece &egrave; prodotta in zone pi&ugrave; esterne.<br><br><strong>Progetto: </strong>Dato il modello dell&rsquo;emissione a raggi X del complesso del ferro fornito al/alla candidato/a, il/la candidato/a dovr&agrave; costruire il modello dello spettro ottico di Mrk 509, come osservato con gli strumenti DOLORES del Telescopio Nazionale Galileo e/o EFOSC2 del New Technology Telescope. Verr&agrave; utilizzato un codice python (e.g., pyQSOfit; https://github.com/legolason/PyQSOFit/tree/master) per l&rsquo;analisi spettrale dei dati ottici. I risultati verranno poi paragonati a quelli dell&rsquo;analisi spettrale X (forniti al/alla candidato/a da analisi precedente) per completare la caratterizzazione delle regioni centrali del sistema di accrescimento.</p>
<p class="p1"><strong>Durata</strong>: 1 mese cos&igrave; suddiviso: 1 settimana per prendere confidenza con il tema del&nbsp;progetto e per prendere confidenza con gli script che verranno poi utilizzati per&nbsp;l&rsquo;analisi degli spettri ottici; 2 settimane per l&rsquo;analisi dei dati e la preparazione dei&nbsp;grafici; 1 settimana per la scrittura dell&rsquo;elaborato.</p></div>
        </div>

        
        <div class='section'><h2>Requirements</h2><div>I concetti alla base del lavoro sono stati descritti nei corsi obbligatori di Astronomia e Introduzione all’astrofisica. Aver seguito il corso facoltativo di Introduzione alle osservazioni astrofisiche è indicato ma non strettamente necessario. I dati alla base dell’analisi sono stati ridotti e quindi non è richiesta alcuna conoscenza di riduzione dati. Una minima conoscenza del linguaggio Python è indicata ma non strettamente necessaria, dato che gli script per l’analisi del campione sono estremamente semplici e degli esempi di funzioni necessarie per il progetto verranno forniti allo studente o alla studentessa. Inoltre, non è richiesta alcuna conoscenza di analisi dati in banda X, i cui risultati verranno forniti al/alla candidato/a come ottenuti da analisi precedente. </div></div>
        
    </div>
</body>
</html>